[
  {
    "path": "posts/2022-05-11-gnabagam-varudhey/",
    "title": "ஞாபகம் வருதே ",
    "description": {},
    "author": [
      {
        "name": "Geetha Soundararajan",
        "url": {}
      }
    ],
    "date": "2022-05-11",
    "categories": [],
    "contents": "\nHear\nmy daughter read this!Hear my daughter read this!ஏழு கல்லு கையில் வெச்சு\nகல்லாங்கா ஆட வேணும்\nமாவுக்கல்லு கோடு போட்டு\nசில்லுக்கோடு ஆட வேணும்\n14 குழி நிரப்பி பல்லாங்குழி ஆட வேணும்\nதாயக்கட்ட ஆட்டத்தில\nதனிஆளா ஜெயிக்க வேணும்\nகண்ணுல துணி கட்டிக்கிட்டு\nகண்ணாமூச்சி ஆட வேணும்\nநாலு பேர சேத்துகிட்டு\nநாலு மூலை ஆட வேணும்\nகாட்டாறு போல ஓடி\nகல்லா மண்ணா ஆட வேணும்\nகுளத்து தண்ணியில\nகும்மாளம் போட வேணும்\nகல்யாணம் செஞ்சுகிட்டு\nபுருஷன் வீடு போன பொண்ணு\nஅம்மா வீடு வரும்போது\nஉள்வீட்டு முத்தத்துல எல்லாரும் சேந்துக்கிட்டு\nவட்டமா உட்கார்ந்து\nவாட்டமான சட்டியில சாதம் போட்டு\nஅது நெறய குழம்பு ஊத்தி\nஅம்மா கையால உருட்டிக் குடுத்தாக்க\nஉள்ளம் நிறையுமடி\nஆனந்தம் கோடியடி\nஅது பெரிய சொர்க்கமடி\nGeetha Soundararajan\n\n\n\n",
    "preview": {},
    "last_modified": "2022-05-11T13:36:44+05:30",
    "input_file": {}
  },
  {
    "path": "posts/2022-05-06-my-kolam/",
    "title": "ஓய்வு நேரத்தில் சில ஓவியங்கள் ",
    "description": "எனக்கு கோலம் போடுவது மிகவும் பிடித்தமான ஒன்று. Paintings - ம் செய்வேன் அவை எல்லாம் இதில் பதிவேற்றம் செய்ய திட்டமிட்டுள்ளேன்",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-05-06",
    "categories": [],
    "contents": "\nகோலம் தேதி 06-05-2022Flowers!Fresh fruits!PeacockMy proud presentation - Tanjore\nart!Another one!அழகு மயில் ஆடEmbose painting of a horse\n\n\n\n",
    "preview": {},
    "last_modified": "2022-05-09T07:05:29+05:30",
    "input_file": {}
  },
  {
    "path": "posts/2022-05-05-all-in-all-kalyani/",
    "title": "கதை நேரம் 2",
    "description": "All in all கல்யாணி",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-05-05",
    "categories": [],
    "contents": "\nஏ பொண்ணு யார் நீ ஏன் இங்கயே நிக்கிற என்றதற்கு அவள், ” எங்க அம்மா இங்க\nவீட்டு வேலை செய்யுறாங்க, அதுனால வந்தேன்.” , சரி அதுக்கு ஏன் வாசல்லயே\nநிக்கிற, உள்ள வா என்றதும் தயங்கியவாறே வந்தாள்.\nஉன் பேர் என்ன. கல்யாணி என்றாள். மெலிந்த தேகத்தோடு தலையில் எண்ணை\nவைத்து அழுந்த பின்னிய ஒற்றை சடையில் பாவாடை சட்டை தாவணி அணிந்து 15 வயது\nஇருக்கும்.\nஅம்மா வேலை முடித்து வருவாங்க உட்கார்ந்து கொள் என்று சொல்ல, அங்கு வந்த\n2 வயது அக்கா பையனுக்கு நடைவண்டி ஓட்ட உதவினாள்.\nஇவ்வாறு அறிமுகமான கல்யாணி, தினமும் வீட்டிற்கு வர ஆரம்பித்தாள்.\nஒருநாள் “அம்மா ஊருக்கு போனவர் வரல நானே வீட்டு வேலைகளில் உதவுகிறேன்”\nஎன்று எல்லா வேலைகளிலும் அம்மாவுக்கு உதவி செய்தாள்.\nகாய் நறுக்குவது, வீடு பெருக்கி துடைப்பது, துணி துவைப்பது,\nஅடுக்களையில் கூட மாட இருப்பது என்று பம்பரமாய் வேலை செய்தாள். அம்மாவுக்கு\nமிகவும் பிடித்துவிட்டது. கல்யாணி டிபன் எடுத்து டேபிளில் வை தண்ணீர்\nஎடுத்து வா என்று சொன்னதும் மின்னலாய் செயல்பட்டாள்.\nகல்யாணி பாபுவுக்கு இட்லி ஊட்டிவிடு என்றதும், பாபு 2 இட்லி\nசாப்பிட்டுச்சு அக்கா என்றாள் ஏய் நாங்க ஊட்டி விட்டால் சாப்பிடறதே இல்ல நீ\nகொடுத்தா 2 இட்லி சாப்பிட்டானா ஏய் நீ சாப்பிட்டியா இல்ல காக்காவுக்கு\nபோட்டியா என்று சுவையான கலாட்டாக்களுடன் நகர்ந்தன நாட்கள்.\nகல்யாணி துண்டு கொண்டு வா, இது அப்பா, இதோ வரேங்க அய்யா என்று ஓடுவாள்.\nகல்யாணி கறிவேப்பிலை பறித்து வா சீக்கிரம் சட்னி தாளிக்கணும் இது அம்மா.\nஇந்தாங்க அம்மா என்று கறிவேப்பிலையுடன் வருவாள்.\nபாபுவுக்கு டிரஸ் மாத்திவிடு கல்யாணி இது அக்கா. சரி அக்கா என்பாள்.\nகல்யாணி நான் இன்னும் காபி குடிக்கல. அண்ணனுக்கு கொடுக்கும்போது எனக்கும்\nமறந்துடாதடி என்பேன். எனக்குப் பிடித்த கப் அண்ட் சாசரிலும், அவருக்கு\nக்ளாஸிலும் காபி எடுத்து வருவாள். கல்யாணி எனக்கு நெய் தோசை, முறுகலா\nவேணும் அப்டியே அதுல ஜீனியும் போட்டு எடுத்து வாடி, இது தங்கை.\nகல்யாணி நீ அந்த மிளகாய் சட்னி அரைச்சுடு, அப்போதான் இன்னுமொரு தோசை\nஅதிகமா சாப்பிடலாம் என்று ஆளாளுக்கு கல்யாணி உதவிக்கரம் நீட்டினாள்.\nடேபிள்- ல வெச்ச நோட்புக் எங்க என்றால், அந்த கபோர்ட்ல இருக்கு என்று\nஎடுத்து தருவாள். எங்கள் வீட்டுப் பெண் போலவே வீட்டில் வளைய வந்தாள்.\nஅம்மாவுடன் பழகியதில் எல்லா வேலைகளும் அத்துப்படியாயிற்று.\nசுறுசுறுப்பாக இருப்பாள். யார் கூப்பிட்டாலும் உடனே வந்து என்ன வேண்டும்\nஎன்று எதிரில் நிற்பாள். யார் எந்த வேலை சொன்னாலும் முகம் கோணாமல் செய்து\nமுடிப்பாள். எதற்கெடுத்தாலும் எல்லாருக்கும் கல்யாணி கல்யாணிதான். கல்யாணி\nகல்யாணம் ஆகி கணவருடன் சென்று விட்டாள். அவ்வப்போது வந்து செல்வாள். அவளது\nகுழந்தைகளும் எங்களை பெரியம்மா என்று உரிமையுடன் அழைப்பார்கள்.\nகல்யாணி வீட்டு வேலை செய்பவர் மட்டுமல்ல. எங்கள் வீட்டில்\nஅனைவரது நலம் விரும்பும் நல்ல தோழி.\nGeetha Soundararajan\n\n\n\n",
    "preview": {},
    "last_modified": "2022-05-05T16:40:04+05:30",
    "input_file": {}
  },
  {
    "path": "posts/2022-04-27-navarathiri/",
    "title": "நவராத்திரி ",
    "description": "My thoughts on SBI Ladies Club (Chennai) Navarathiri function.",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-27",
    "categories": [],
    "contents": "\nHear me read thisHear me read thisகாதல் ஒருவனைக் கைப்பிடித்து அவர்\nகாரியம் யாவிலும் கைகொடுக்கும் காரிகைகளின்\nகைவண்ணம் கோலத்தில் கண்டேன்.\nஅழகுப் பெண்டிரின் கலையார்வம்\nநவராத்திரி கொலுவில் கண்டேன்.\nஇன்முகம் காட்டும் இல்லத்தரசிகளின்\nஇல்லங்கள் தோறும் நித்தம் ஒரு\nஅலங்காரம் மிளிரக் கண்டேன்.\nஅம்பிகையின் அருள் பெறத்துடிக்கும்\nஅழகு மங்கைகளின் திகட்டாத\nதேன்குரலில் பக்திப்பாடல் கேட்டு\nபரவசம் மிகக் கொண்டேன்\nஇருவாட்சி பூக்கள் சூடி\nகண்கவர் வண்ணப் பட்டுகளில்\nவானவில்லே வலம் வரக்கண்டேன்\nகுங்குமம் மஞ்சளோடு\nபொங்கல், சுண்டல்\nதாம்பூலம் வழங்கக் கண்டேன்\nகம்ப்யூட்டர் யுகத்திலும் நம்\nமரபுகள் மாறாத\nகலாசார பண்பாடு கண்டேன் !\nGeetha Soundararajan\n\n\n\n",
    "preview": {},
    "last_modified": "2022-04-27T14:28:47+05:30",
    "input_file": {}
  },
  {
    "path": "posts/2022-04-25-jimmy/",
    "title": "ஜிம்மி ",
    "description": "This is dedicated to one of my best buddies in my childhood. My Jimmy",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-25",
    "categories": [],
    "contents": "\nவாலைக் குழைத்து வரும் நாய்தான் அது மனிதருக்கு தோழனடி பாப்பா என்ற\nபாரதியின் பாடலை மெய்ப்பித்து பழகியவன் தான் எனது அழகு ஜிம்மி.\nவிடுமுறையில் தாத்தா வீடு சென்று திரும்பி வீட்டுக்கு வந்தால் கால்களை\nசுற்றி சுற்றி அழகான வெளிர் ப்ரவுன் நிறத்தில் குட்டி நாய்.\nஅம்மாஆஆ என்று ஓடி நாற்காலி மேல் ஏறிக் கொண்டேன். பயப்படாதே ஒன்றும்\nசெய்யாது என்று அம்மா சமாதானம் செய்தார். இருந்தும் பயம் விலகாமல்\nநாற்காலி, மேஜை , கட்டில் என்று ஏறி நின்று அம்மா தண்ணி வேணும் பிஸ்கட்\nவேணும் என்று நானும் தங்கையும் ஒரே லூட்டி.\nஅதுவும் மேலே தாவி தாவி நாற்காலி மேல் ஏறக் கற்றுக்கொண்டுவிட்டது. பழகப்\nபழக எங்களுக்கு பயம் போய் நல்ல நண்பனாகி விட்டது. ஜிம்மி என்று பெயர்\nவைத்தோம். எங்கு சென்றாலும் உடன் வரும். அப்பா ஆபீஸ் செல்லும்போது கூடவே\nசென்று வரும்.\nசிறிய குட்டியானதால் பால் மட்டுமே உணவு. பாலைக் குடித்து புசுபுசுவென்று\nபுஷ்டியாக அழகாக வளர்ந்துவிட்டது.\nஒருநாள் நாங்கள் சாப்பிடும்பொழுது அருகில் வந்து விட்டது. அம்மாவோ\nதட்டில் வாய் வைத்துவிடும் என்று பயந்து போ அந்தப்பக்கம் என்று கைகளால்\nதள்ளிவிட திண்ணையிலிருந்து கீழே விழுந்துவிட்டது. வீல் வீல் என ஒரே சத்தம்.\nஎல்லோரும் எழுந்து வந்து பார்த்தால் காலில் அடிபட்டு வலி தாங்காமல்\nகத்தியது. உடனே அம்மா மஞ்சள் அரைத்து பற்று போட்டு கட்டி விட்டார்கள்.\nஇரண்டு நாளில் குணமாகி விட்டது. அதுமுதல் நாங்கள் சாப்பிடும்போது\nஅருகில் வருவதில்லை. அதற்கு என உள்ள தட்டில் உணவு வைக்கும்போதுதான்\nசாப்பிடும். எனக்கு ஜிம்மியை மிகவும் பிடிக்கும். அதுவும் நான் ஜிம்மி\nஎன்று கூப்பிட்டதும் வாலைக் குழைத்துக்கொண்டு ஆட்டி நம்மிடம் அதன் அன்பைத்\nதெரிவிக்கும் பண்பு மிகவும் அழகானது.\nஅப்பாவின் வேலை நிமித்தம் வேறு ஊருக்கு வரும்பொழுது ஜிம்மியை அழைத்து வர\nமுடியவில்லை. பக்கத்து வீட்டில் விட்டு வந்தோம். கடிதம் மூலம் ஜிம்மியின்\nநலம் விசாரிப்போம். எங்கள் வீட்டுக்குப் போய் பார்க்குமாம். கொஞ்ச நாள்\nசாப்பிடாமல் கூட இருந்ததாம். எங்களுக்கும் ஜிம்மியைப் பிரிந்ததில்\nவருத்தம்தான், அதனால் அதன்பின் நாங்கள் வீட்டில் நாய் வளர்ப்பதில்லை.\nபாசம் வைத்து பிரிவு வந்தால் ஜிம்மியாக இருந்தாலும் மனம் வலிக்கத்தான்\nசெய்கிறது.\nGeetha Soundararajan\n\n\n\n",
    "preview": {},
    "last_modified": "2022-04-26T17:33:36+05:30",
    "input_file": {}
  },
  {
    "path": "posts/2022-04-23-mudhal-vimaana-payanam/",
    "title": "முதல் விமான பயணம் ",
    "description": "These words are inspired by my first flight experience when I flew to Goa in 2001.",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-23",
    "categories": [],
    "contents": "\nவிளையாடும் போதினிலே\nவிழிவிரிய பார்த்திருந்த\nவிமானத்தில்தான் ஏறி\nஅமர்ந்திருந்த போதினிலே\nவிபத்தொன்றும் ஆகாமல்\nதரையிறங்க வேண்டுமென்று\nவினைதீர்க்கும் விநாயகனை\nவேண்டியபடி இருந்தேன்.\nவிளையாட்டாய் எண்ண வேண்டாம்\nவிதியிருந்தால் தரை வரலாம்\nஇருநூறு இருக்கையிலே நானும்\nஒரு ஆளாய் இருக்கையிலே\nசொகுசானப் பயணமதில்\nசொக்கித்தான் போயிருந்தேன்\nசொல்லவும் வார்தையில்ல்லை\nசொந்தமாய் பயணித்தால்தான் சொல்வதுனக்குப் புரியவரும்\nஅற்புத பயணமதை அனுபவிக்க\nஅழைத்து சென்ற அன்புள்ள\nஅத்தானை ஆசையாய் பார்த்திருந்தேன்\nபயத்துடனே சென்றிருந்தேன்\nபரவசமாய் இறங்கி வந்தேன்\nவாய்ப்பெதுவும் கிட்டிவிட்டால்\nதட்டிக் கழிக்காமல் தைரியமாய் சென்று பார்\nஇயந்திர பறவை அதில்\nஏறி நீயும் பறந்து பார்\nGeetha Soundararajan\n\n\n\n",
    "preview": {},
    "last_modified": "2022-04-23T19:15:15+05:30",
    "input_file": {}
  },
  {
    "path": "posts/2022-04-19-maathirai/",
    "title": "மாத்திரை",
    "description": "என் இரண்டாவது மகள் சிறியவளாக இருக்கும்பொழுது மாத்திரை மருந்து சாப்பிட மிகவும் அடம் பிடிப்பாள். அவளால் inspire  ஆனது இந்த வரிகள்",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-19",
    "categories": [],
    "contents": "\nHear me read thisHear me read thisகையில் எடுத்து\nமுகர்ந்து பார்த்து\nகசப்பு வாசனையில்\nமுகம் சுளித்து.\nவிழுங்குவதா வேண்டாமா\nயோசித்து ஒருவழியாய்\nவேறு வழியில்லாமல்\nஅதை ஒடித்து இரண்டாக்கி\nசமயத்தில் தூளாக்கி\nவாயில் போட்டு\nதண்ணீரையும் குடித்தால்\nடம்ளர் காலியாகியது ! - ஆனால்\nமாத்திரை - கரைந்தும்\nகரையாமல் வாயிலே !!\nGeetha Soundararajan\n\n\n\n",
    "preview": {},
    "last_modified": "2022-04-19T15:47:32+05:30",
    "input_file": {}
  },
  {
    "path": "posts/2022-04-18-pudhiya-aathichoodi/",
    "title": "புதிய ஆத்திச்சூடி என் பேனாவில் ",
    "description": "கீதாவின்  புதிய ஆத்திச்சூடி",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-18",
    "categories": [],
    "contents": "\nஅகந்தை ஒழிஆணவம் அகற்று.இன்சொல் பேசு.ஈகை செய்.\nஉழைப்பால் உயர்\nஊக்கம் கொள்.\nஎறும்பு போல் இரு\nஏற்றம் கொள்\nஐயம் நீக்கு\nஒற்றுமை பேண்.\nஓம்காரம் அறி. ஔடதம் வேறில்லை\nஅஃதே உனக்கு வழி\nGeetha Soundararajan\n\n\n\n",
    "preview": {},
    "last_modified": "2022-04-18T10:42:05+05:30",
    "input_file": {}
  },
  {
    "path": "posts/2022-04-17-kadhai-neram/",
    "title": "கதை நேரம்   ",
    "description": "மார்கழி",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-17",
    "categories": [],
    "contents": "\nகாலை 5.30 மணி; தூக்கம் லேசாக கலைந்து எழுந்து வந்து வாசலில் பார்த்தால்\nஅம்மா வாசல் தெளித்துப் பெருக்கி வாசல் நிறைத்து பெரிய கோலம்\nபோட்டிருப்பதைப் பார்த்ததும் மனம் மகிழ்ச்சி கொண்டது. இத்தனை நேரம்\nதூங்கியதை நினைத்து வெட்கமாய் இருந்தது. நான் கலர் போடுகிறேன் என்று\nகுஷியாக கலர் போட்டு முடிவதற்குள் அம்மா கமகமக்கும் வாசனையோடு சூடான\nகாபியுடன் வந்தார். திண்ணையிலேயே ஊஞ்சலில் அமர்ந்து அப்பா நான் எல்லாரும்\nகாபி குடித்தபடியே கோலத்தை ரசித்தோம்.\nஎப்படி தினமும் நேரம் தவறாமல் அதிகாலை எழுந்து சிரத்தையாக இதையெல்லாம்\nசெய்ய அம்மாவால் முடிகிறது நாமும் அம்மா போல் சுறுசுறுப்பாக இருக்க\nவேண்டும் என்ற எண்ணம் விதையாய் விழுந்தது. அதிகாலை கூவின பூங்குயில் கூவின\nகோழி என்ற மாணிக்கவாசகர் திருப்பள்ளி எழுச்சியுடன் பஜனை கோஷ்டியினர் பாடிய\nபாடல் காதில் விழுந்ததும், ஏய் ஜெயா அத்தை என்ன கோலம் போட்டாங்க வா போயி\nபாக்கலாம் என்று ஒரு ரவுண்டு. ஓ21 புள்ளி சிக்கு கோலம். மீனா வீட்ல\nதிராட்சை கோலம். காமாட்சி இப்பதான் புள்ளி வைக்கிறா இப்படியாக மார்கழியில்\nகாலை நேர புத்துணர்ச்சி\nவாடி கொழந்தே அம்மா நன்னாருக்காளா ஊஞ்சல்ல உக்காந்து பாடிண்டிரு\nவந்துடறேன் horlicks குடிச்சாச்சா உக்காந்துக்கோடி கொழந்தே அன்பாக ஆசையுடன்\nஉபசரிக்கும் குருக்கள் வீட்டு மாமி. “நாகப்பழம் வாங்கினாரே நந்தகோபாலனும்\nநவநீத” பாடல் நின்றது. ஏண்டி பாட்ட நிறுத்திட்ட, பாடு மறுபடி அமைதி\nஉள்ளிருந்து மாமி எட்டிப்பார்க்க ஊஞ்சலில் பானு அமைதியாய் இருக்க, எதிரில்\nமாமி மகன் செல்லப்பா, ” ம் 9 -ஆம் வாய்ப்பாடு சொல்லு“என்றபடி நிற்க, ஏண்டா\nபாடிண்டு இருக்கவளை வாய்ப்பாடு சொல்லச் சொல்லி மிரட்டற. உன் ட்யூஷன் க்கு\nவரச்சே சொல்ல சொல்லு, சொல்லுவா குழந்தையை மிரட்டாதடா பயந்துட்டா.\n” ம் ம் பாட்டெல்லாம் நன்னாத்தான் பாடறா வாய்ப்பாடுதான் வர\nமாட்டேங்குது” , “எல்லாம் வரும் போடா அந்தண்ட” என்றபடி மாமி மகனை\nவிரட்டினாள் . செல்லப்பா அப்போதுதான் டீச்சர் ட்ரைனிங் முடித்து வேலைக்காக\nகாத்திருக்கும் எதிர்கால வாத்தியார். அவனிடம்தான் பானு கணக்கு பாடத்திற்கு\nட்யூஷன் படிக்கிறாள். அதனால் தான் இந்த மிரட்டல்.\nவாய்ப்பாடெல்லாம் அப்புறம் சொல்லிக்கலாம் நீ இப்ப பாட்ட பாடி முடி என்று\nமாமியும் உடன் பாட இருவரும் பாடி முடித்தார்கள். மாமி தோட்டத்தில் பறித்த\nபூக்களைத் தொடுத்து சுவாமிக்கு போட்டு விட்டு சிறிது பானுவிடமும்\nகொடுத்தாள். Thanks மாமி என்றபடி வாங்கி கொண்டாள்.\nமூன்றாம் வகுப்பு பானுவும் மாமியும் நல்ல தோழிகள் மாமிக்கு பெண்\nகுழந்தைகள் கிடையாது, எனவே பானு மீது மாமிக்கு வாஞ்சை அதிகம். பானு அந்த\nஊர் கோயில் நிர்வாக அதிகாரியின் மகள். கோயிலில் அர்ச்சனை செய்யும்\nகுருக்கள் மனைவிதான் பானுவைக் கொண்டாடும் மாமி. தினமும் மாலை வேளையில்\nபானுவும் மாமி வீட்டுக்கு வந்து செல்வாள். இருவரும் ஆஞ்சநேயர் கோயிலுக்கு\nசெல்வார்கள். மாமி நிறைய ஸ்லோகங்கள் சொல்லிக்கொடுப்பார். சாயி பஜன்\nபாடுவார்கள்.\nபானு வீட்டுக்கு கிளம்பும்போது டீ கொழந்தே அந்த 9 - ஆம் வாய்ப்பாட்டை\nபடிச்சுட்டு வந்துடுடி இல்லைனா செல்லப்பா நாளைக்கும் முறைப்பான் என்றதும்\nசரி மாமி என்று கூறி இருவரும் சிரித்தார்கள். சிரித்தபடி பானு\nவிடைபெற்றாள்.\n-Geetha Soundararajan -\nஎன் பால்ய அனுபவத்தைதான் பானு -வின் கதையாக\nசித்தரித்துள்ளேன்\nஎன் தாய் தந்தையுடன் நான்\n\n\n",
    "preview": {},
    "last_modified": "2022-04-17T15:23:14+05:30",
    "input_file": {}
  },
  {
    "path": "posts/2022-04-14-easy-chair/",
    "title": "ஓய்வு நேரம் ",
    "description": "அதில் நான் கற்ற பாடம்",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-14",
    "categories": [],
    "contents": "\nHear me read thisHear me read thisகிச்சனில் வேலை முடித்து\nசற்றே ஓய்வெடுக்க நினைத்தேன்\nஹால் முழுவதும்\ncomputer chair\nmoulded chair\nfolding chair\ndining table chair\nஇத்தனை இருந்தும் உட்கார முடியவில்லை\nஅனைத்திலும் புத்தகங்கள்\nபள்ளிக்கூட பைகள்\nகழட்டி விட்ட சீருடைகள்\nஈஸி chair - உம் உண்டு\nஅதில் relaxed ஆக தூங்கும்\nplus 2 (+2) மகள்\nஎழுப்ப மனமில்லை\nதரையில் அமர்வதில்தான்\nஎத்தனை சுகம் உண்டென்றேன்\nதிராட்சை கிடைக்காத நரி போல்\nBy Geetha Soundararajan\n\n\n\n",
    "preview": {},
    "last_modified": "2022-04-14T16:18:25+05:30",
    "input_file": {}
  },
  {
    "path": "posts/2022-04-14-my-first-post/",
    "title": "அன்பு",
    "description": "அன்பைக் குறித்து எனது எண்ணம்  .",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-14",
    "categories": [],
    "contents": "\nHear me\nread this poemHear me read this poemஅன்பை விதைத்திடு\nஅன்பை விதைத்திடு - உன்\nஅன்பு மொழியால்\nகுருடர்கள் பார்க்கலாம்\nசெவிடர்கள் கேட்கலாம்\nமுடவர்கள் நடக்கலாம்\nஎனவே அன்பை விதைத்திடு - உன்\nஅன்பு வார்த்தைகளால்\nநண்பர்கள் பெருகலாம்\nபண்பு வளர்க்கலாம்\nபசி மறக்கலாம்\nபகை துறக்கலாம்\nநேசமாய் நெருங்கலாம்\nபாசமாய் இருக்கலாம்\nஎனவே அன்பை விதைத்திடு\nBy Geetha Soundararajan\n\n\n\n",
    "preview": {},
    "last_modified": "2022-04-14T16:12:02+05:30",
    "input_file": {}
  },
  {
    "path": "posts/2022-04-14-sakthi/",
    "title": "சக்தி ",
    "description": "தாய் என்னும் சக்தி",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-14",
    "categories": [],
    "contents": "\nHear me read thisHear me read thisஇத்தரை மீதில் வெற்றிபலகண்டு\nவிண்ணில் ஏறியே வாகையும் சூடி\nவெற்றிக்கனி கொய்து\nமேன்மை செய்திட்ட சக்தி உண்டு .\nபூமி தழைத்திட வாழ்வு சிறந்திட\nமாதர் என்னும் நல் சக்தி உண்டு\nமாறிடும் உலகில்\nமாற்றம் இல்லாமல்\nதெய்வம் உலவிடும்தாய் எனும் பெயர் கொண்டு\nஇன்முகம் காட்டி இன்சொல் பேசி\nஎழுந்து வா பெண்ணே !\nஇருகரம் கூப்பி உலகம் பின்பற்றி\nநடந்துவரும் உன் பின்னே !!\nBy Geetha Soundararajan\n\n\n\n",
    "preview": {},
    "last_modified": "2022-04-14T16:15:21+05:30",
    "input_file": {}
  },
  {
    "path": "posts/welcome/",
    "title": "Welcome to GeethaWrites",
    "description": "Welcome to my new blog, GeethaWrites. I hope you enjoy \nreading what I have to say!",
    "author": [
      {
        "name": "Geetha Soundararajan",
        "url": {}
      }
    ],
    "date": "2022-04-14",
    "categories": [],
    "contents": "\n\n\n\n",
    "preview": {},
    "last_modified": "2022-04-14T14:57:36+05:30",
    "input_file": {}
  }
]
